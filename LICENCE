  This is an unofficial translation of the GNU Lesser General Public License
into Basque. It was not published by the Free Software Foundation, and does not
legally state the distribution terms for software that uses the GNU LGPLâ€”only
the original English text of the GNU LGPL does that. However, we hope that this
translation will help Basque speakers understand the GNU LGPL better.

  You may publish this translation, modified or unmodified, only under the
terms at https://www.gnu.org/licenses/translations.html.

-------------------------------------------------------------------------------

  Hau GNU Lizentzia Publiko Orokor Murriztuaren (GNU Lesser General Public
License) euskarazko itzulpen ez ofizial bat da. Itzulpen hau ez du Software
Librearen Fundazioak (Free Software Foundation) argitaratu, eta ez ditu legalki
zehazten GNU LGPL erabiltzen duen softwarea banatzeko baldintzak. Hori GNU
LGPLren ingelesezko jatorrizko testuak baino ez du egiten. Hala ere, itzulpen
hau euskaldunei GNU LGPL hobeto ulertzen laguntzeko asmoarekin egin dugu.

  Itzulpen hau argitara dezakezu, aldatuta edo aldatu gabe, baldintza hauek
betetzen badituzu soilik: https://www.gnu.org/licenses/translations.html.

-------------------------------------------------------------------------------


                     GNU LIZENTZIA PUBLIKO OROKOR MURRIZTUA
                       3. bertsioa, 2007ko ekainaren 29a

 Copyright Â© 2007 Free Software Foundation, Inc. <https://fsf.org/>
 Edonork egin eta bana ditzake lizentzia-dokumentu honen hitzez hitzeko kopiak,
 baina debekatuta dago dokumentuan aldaketak egitea.


   GNU Lizentzia Publiko Orokor Murriztuaren bertsio honek barne hartzen ditu
GNU Lizentzia Publiko Orokorraren 3. bertsioko baldintzak, eta osatu egiten
ditu aurrerago zerrendatzen diren baimen gehigarrien bidez.

  0. Definizio osagarriak.

  Dokumentu honetan, Â«Lizentzia hauÂ» esaten denean, GNU Lizentzia Publiko
Orokor Murriztuaren 3. bertsioa (GNU-LGPL v3) esan nahi da, eta Â«GNU GPLÂ»
esaten denean, GNU Lizentzia Publiko Orokorraren 3. bertsioaz ari gara.

  Â«LiburutegiaÂ» da Lizentzia honen menpean dagoen babestutako lan bat,
Aplikazioa edo Lan Konbinatua ez dena, behean ematen diren definizioen arabera.

  Â«AplikazioaÂ» da edozein lan Liburutegiak eskaintzen dituen interfazeetako bat
erabiltzen duena, baina, gainerakoan, Liburutegian oinarrituta ez dagoena.
Liburutegiak definitutako klase baten azpiklase bat definitzea, Liburutegiak
eskaintzen dituen interfazeetako bat erabiltzeko modutzat joko da.

  Â«Lan KonbinatuaÂ» da Aplikazio bat Liburutegiarekin konbinatuz sortzen den
lana. Lan Konbinatua egiteko erabili den Liburutegiaren bertsio zehatzari
Â«Bertsio LotuÂ» ere deitzen zaio.

  Lan Konbinatu baten Â«Dagokion Gutxieneko IturburuaÂ» da Lan Konbinatuari
Dagokion Iturburua, kanpoan utzita Lan Konbinatuaren zati bakoitzaren iturburu-
kodea, baldin eta zatiok, banan-banan aztertuta, Aplikazioan oinarritzen
badira, eta ez Bertsio Lotuan.

  Lan Konbinatu baten Â«Dagokion Aplikazio KodeaÂ» da Aplikazioaren objektu-kodea
eta/edo iturburu-kodea, barne hartuz, Aplikaziotik abiatuta Lan Konbinatua
erreproduzitzeko behar diren datuak eta utilitate-programak, eta kanpoan utziz,
Lan Konbinatuaren Sistema Liburutegiak.

  1. GNU GPLren 3. atalaren salbuespena.

  Babestutako lanak helaraz ditzakezu, Lizentzia honetako 3. eta 4. atalen
arabera, GNU GPLren 3. atala kontuan hartu gabe.

  2. Aldatutako bertsioak helaraztea.

  Liburutegiaren kopia bat aldatzen baduzu, eta, zure aldaketetan, erraztasunen
batek loturarik baldin badu, erraztasun hori erabiltzen duen Aplikazioak eman
beharreko funtzio batekin edota datuekin (erraztasunari deitzean argumentuak
pasatze hutsetik haratago), aldatutako bertsioaren kopia bat helaraz dezakezu,
modu hauetan:

    a) Lizentzia honekin, baldin eta borondate oneko ahalegin bat egiten
    baduzu, Aplikazioak funtziorik edo daturik ematen ez duenean ere,
    erraztasunak funtzionatzen jarraitzen duela bermatzeko, eta ongi egiten
    dituela gainerako zati esanguratsuak, edo

    b) GNU GPL lizentziarekin, Lizentzia honen baimen osagarriak kopiari
    aplikatu gabe.

  3. Liburutegiko goiburu-fitxategietako materiala duen objektu-kodea.

  Aplikazio baten objektu-kodearen formak bere barnean eduki dezake
Liburutegiaren zati den goiburu-fitxategi bateko materiala. Objektu-kode hori
zuk hautatutako baldintzen arabera helaraz dezakezu, baina kontuan izanda ezen,
gehitutako materiala ez bada mugatzen zenbaki-parametroetara, datu-egituren
antolaketara eta atzitzaileetara, edo makro txikietara, txertatutako
funtzioetara eta txantiloietara (hamar lerro edo gutxiagoko luzera), honako bi
baldintza hauek bete beharko dituzula:

    a) Ohar nabarmen bat erantsi objektu-kodearen kopia bakoitzari, garbi
    adierazteko Liburutegia erabiltzen duela eta Lizentzia honek babesten
    dituela bai Liburutegia, bai haren erabilera.

    b) Objektu-kodearekin batera eman GNU GPLren kopia bat eta lizentzia-
    dokumentu hau.

  4. Lan konbinatuak.

  Lan Konbinatu bat helaraz dezakezu, zuk hautatutako baldintzen arabera,
baldin eta baldintzok, beren osotasunean, ez badute benetan mugatzen Lan
Konbinatuan sartutako Liburutegi-zatietan aldaketak egitea eta aldaketa horiek
arazteko atzeranzko ingeniaritza, betiere baldintza hauek betetzen dituzu:

    a) Ohar nabarmen bat erantsi Lan Konbinatuaren kopia bakoitzari, garbi
    adierazteko Liburutegia erabiltzen duela eta Lizentzia honek babesten
    dituela bai Liburutegia, bai haren erabilera.

    b) Lan Konbinatuarekin batera eman GNU GPLren kopia bat eta lizentzia-
    dokumentu hau.

    c) Lan Konbinatuak egile-eskubideen oharrak erakusten baditu exekutatzen
    ari den bitartean, Liburutegiari buruzko oharra gehitu ohar horien artean,
    baita erreferentzia bat ere, erabiltzaileak GNU GPLren eta lizentzia-
    dokumentu honen kopietara bideratzeko.

    d) Hauetako bat egin:

        0) Dagokion Gutxieneko Iturburua helarazi Lizentzia honen baldintzen
        arabera, baita Dagokion Aplikazio Kodea ere, forma egoki batean, eta
        behar diren baimen-baldintza guztiekin, erabiltzaileak Aplikazioa
        birkonbinatu edo berriro lotu ahal izan dezan Bertsio Lotuaren bertsio
        aldatu batekin, Lan Konbinatu aldatu bat sortzeko, GNU GPLren 6.
        atalean zehazten den bezala Dagokion Iturburua helarazteko.

        1) Liburutegiarekin lotzeko, erabili liburutegi partekatuko mekanismo
        egoki bat. Mekanismo egoki bat da (a) exekuzio-denboran
        erabiltzailearen ordenagailuan lehendik dagoen Liburutegiaren kopia bat
        erabiltzen duena, eta (b) Liburutegiaren bertsio aldatu batekin
        â€”Bertsio Lotuarekin interfaze bateragarrikoa badaâ€” ondo funtzionatuko
        duena.

    e) Instalazio Informazioa eman, baina soil-soilik informazio hori GNU
    GPLren 6. atalak ezarritakoaren arabera eman beharko bazenu, eta soil-
    soilik informazio hori beharrezkoa den neurrian Lan Konbinatuaren bertsio
    aldatua, Aplikazioa Bertsio Lotuaren bertsio aldatu batekin birkonbinatuz
    edo berriro lotuz sortua, instalatzeko eta exekutatzeko. (4d0 aukera
    erabiltzen baduzu, Instalazio Informazioa Dagokion Gutxieneko
    Iturburuarekin eta Dagokion Aplikazio Kodearekin batera eman behar da. 4d1
    aukera erabiltzen baduzu, Instalazio Informazioa GNU GPLren 6. atalean
    Dagokion Iturburua helarazteko zehazten den bezala eman behar duzu).

  5. Liburutegi konbinatuak.

  Liburutegi-erraztasunak â€”liburutegian oinarritutako lanak direneanâ€” aparte
jar ditzakezu liburutegi bakar batean, modu paraleloan, Aplikazioak ez diren
eta Lizentzia honek babesten ez dituen beste liburutegi-erraztasun batzuekin
batera, eta liburutegi konbinatu hori helarazi, zuk hautatutako baldintzen
arabera, betiere honako bi baldintza hauek betetzen badituzu:

    a) Liburutegi konbinatuarekin batera, Liburutegian oinarritutako lan horren
    beraren kopia bat eman, beste liburutegi-erraztasun batzuekin konbinatu
    gabe eta Lizentzia honen baldintzen arabera helarazita.

    b) Ohar nabarmen bat erantsi liburutegi konbinatuari, horren zati bat
    Liburutegian oinarritutako lan bat dela adierazteko eta lan berberaren
    bertsio konbinatu gabea non aurkitu azaltzeko.

  6. GNU Lizentzia Publiko Orokor Murriztuaren bertsio berrikusia.

  Software Librearen Fundazioak Lizentzia Publiko Orokor Murriztuaren bertsio
berrikusiak edo berriak argitara ditzake noizean behin. Bertsio berri horiek
egungoaren antzekoak izango dira izaerari dagokionez, baina arazo edo kezka
berriei aurre egin beharko dietenez, xehetasunen bat alda daiteke.

  Bertsio bakoitzari bere bertsio-zenbaki bereizgarria ematen zaio.
Liburutegiak, jaso bezala, zehazten badu GNU Lizentzia Publiko Orokor
Murriztuaren bertsio-zenbaki bat Â«edo bertsio berriago batÂ» aplikatzen zaiola,
aukera duzu bertsio-zenbaki horren zein Software Librearen Fundazioak geroago
argitaratutako beste bertsioren baten baldintzak betetzeko. Liburutegiak, jaso
bezala, ez badu zehazten GNU Lizentzia Publiko Orokor Murriztuaren bertsio-
zenbakirik, Software Librearen Fundazioak argitaratutako GNU Lizentzia Publiko
Orokor Murriztuaren bertsioetako edozein aukera dezakezu.

  Liburutegiak, jaso bezala, zehazten badu ahaldun batek erabaki dezakeela GNU
Lizentzia Publiko Orokor Murriztuaren etorkizuneko bertsiorik aplikatu ahal
izango den, ahaldun horrek publikoki deklaratzen badu bertsio jakin bat
onartzen duela, betiko baimena emango dizu, Liburutegirako bertsio hori
aukeratzeko.
